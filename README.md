Introduktion
============

Att det är få kvinnliga utvecklare har troligen inte undgått någon vid det här laget. Efter en längre nät-debatt bestämde jag mig för att försöka sammanfatta frågan för att på snabbbast vis få upp nya på banan.

Är det ett problem vi borde lösa?
-------------------

Ja.

Eller lite längre, ja på grund av att dessa punkter:

- Kvinnor i branschen blir på vissa ställen konsekvent sämre behandlade.
- Duktiga kvinnor, och vissa män, orkar inte med klimatet och slutar.
- Branschen skriker idag efter duktigt folk.
- Bolag med jämnställd styrelse presterar konsekvent bättre.
- Mindre risk för grupptänk med fler perspektiv.
- Jämställda team är mer effektiva.

Hur dåligt kan det vara?
------------------------

Många kvinnor lämnar ett jobb som är bra betalt, har flexibla arbetstider och på pappret verkar schysst. Något är uppenbarligen galet.

Men har du tänkt på?
--------------------

**Biologiska skillnader**

Att förklara bristen på kvinnliga utvecklare med biologi är att befästa att "Det går inte att göra något åt, tjejer bara är såna". Det är inte produktivt. Dessutom stigmatiserar det kvinnor som har ett tekniskt intresse; vi "går mot vår biologi".

**Sociokulturella skillnader**

Sådana går att göra något åt.

**Men en-ennan-bransch är inte heller jämställd**

Kanske det, kanske inte. Det spelar ingen roll för detta handlar inte om den branschen utan om programmeringsbranschen.

Vanliga exempel verkar vara make up-artister och byggjobbare. Dessutom är olika yrkesgruppers kön något som omdefinieras historiskt, där yrken som utvecklas till att ses som mer avancerade och tekniska konsekvent blir mer manliga och de som ses som mindre komplexa övertiden också blir mer kvinnliga. Exempel på detta är t.ex. sekreterare som gått från manligt till kvinnligt och programmerare där utvecklingen har blivit det motsatta.

Okej det är ett problem, hur gör vi något åt detta?
---------------------------------------------------

**Rekrytering - annonser**

-Fundera över var du annonserar, Spotify fick in många fler tjejer i ett hackathon när de annonserade utanför de vanliga kanalerna (https://labs.spotify.com/2015/01/13/diversify-how-we-created-a-hackathon-with-50-50-female-male-participants/)
- Ta hjälp av rättviseförmedlingen eller liknande organisationer.
- Ta in kvinnor till hjälp när annonsen utformas, eller helt enkelt bara låt en kvinna designa hela annonsen. Har ni inga kvinnor på bolaget finns det konsulter.

**Rekrytering - intervjuer**

- Om ni inte har kvinnor på bolaget, har era intervjuare fått stöd eller utbildning i frågan?
- Se över hur vi värderar egenskaper hos människor.

**Språkbruk**

Generellt brukar kvinnor bli avbrutna på möten markant fler gånger än män, fundera över detta nästa möte. Det är också vanligt att kvinnor får könad feedback och feedback på sig som person istället för vad de har utfört. (https://medium.com/@sailorhg/coding-like-a-girl-595b90791cce)

**Missnöje**

På vissa bolag ses primärt tjejer som "gnälliga" eller "kan inte ta skämt" när de påpekar problem, så de slutar påpeka dem.

- Vågar folk säga ifrån när något är fel?
- Lyssnar ni när de gör det?

**Löneförhandling eller befodran**

Generellt brukar män begära lönehöjning eller befodran när de matchar 50-60% av den nya rollens krav. Kvinnor begär sällan lönehöjning alls och om de gör det brukar det vara när de matchar 80-100% av kraven. 

- Fundera över hur ni allokerar lönehöjningar.
- Se över hur ni befodrar inom bolaget.

**Föräldraledigt**

- Är män duktiga om de är föräldralediga två månader?

Okej, jag är med på banan och vill ge mig in i debatten

**Kvotering**

Om grupper är tvingade att kvotera är det mycket troligare att de faktiskt försöker hitta någon från den kvoterade gruppen.

**'Blinda' CV'n**

Ta bort namnen från CV'na, och formatera så de blir anonyma. Då är det troligare att ickenormativa deltagere kallas på intervjuv.

--------------------------------------------------------

Strålande, fler perspektiv är bra men ha följande i åtanke om du är man, vilket i dag majoriteten av er kommer vara:

- Avfärda inte vad de säger.
- De har tolkningsföreträde, du kan inte säga hur deras värld ser ut.
- Håll det sakligt.
- Skippa teoretiserandet, vi måste inte spika exakt varför det är som det är.
